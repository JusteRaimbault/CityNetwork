Se si considerano gli studi più recenti di analisi urbana non si può non constatare un progressivo spostamento verso lo specifico e il locale, collocato in un contesto spazio-temporale ben preciso, spesso avulso da ogni riferimento di carattere più generale e colto in ciò che lo differenzia da altro. Vengono cioè lasciate volutamente sullo sfondo le tendenze generali che accomunano situazioni e contesti diversi. Vi è un diffuso scetticismo verso ogni tentativo di generalizzazione, tacciato di astrattezza e tecnicismo
Pressoché scomparsi gli approcci sistemici e tanto più modellistici, tacciati di dogmatismo e di incapacità a cogliere la realtà, sensibilmente ridotti gli studi comparativi urbani, l’analisi si piega sempre più alle esigenze pressanti dei piani, perdendo esplicitamente la dimensione propria della ricerca teorica sulla struttura della città.
Assumendo un approccio concettuale di tipo sistemico invece ogni specifica realtà può essere colta come un esito, uno dei molti possibili, delle complesse interazioni di natura sociale, economica e fisico-ambientale e quindi come una delle tante configurazioni in cui il sistema si può realizzare.
La ricerca delle relazioni tra fenomeni diventa cruciale nell’individuazione delle più opportune politiche territoriali che non possono essere individuate senza opportune descrizioni, analisi, proiezioni e rappresentazioni di scenario e quindi nuovi più complessi strumenti e metodologie volti a cogliere la complessità sono chiamati a dare il loro contributo.
In una visione dinamica la tendenza di fondo di tutti gli scenari, pessimistici o ottimistici, che si possono prefigurare è comunque verso l’aumento della complessità dei fenomeni e delle loro interrelazioni. Inoltre nuovi problemi pongono importanti sfide al governo delle città : sostenibilità ambientale, integrazione economico/politica europea, competizione o collaborazione urbana sono alcuni dei temi che richiedono nuovi strumenti concettuali per individuare le strategie possibili sulla base degli effetti attesi.
Da questa ricerca di adeguati strumenti di analisi urbana è nato l’interesse degli autori per le Reti Neurali e per la specificità dell’approccio cognitivo di cui sono portatrici. Se infatti tradizionalmente l’approccio scientifico ad un fenomeno si basa sulla formulazione ed enunciazione esplicita di regole attraverso proposizioni, ipotesi e assunti mediante le quali giungere ad una valida generalizzazione, i modelli di Reti Neurali si pongono essi stessi come identificatori di modelli.
Infatti la modificazione delle connessioni dei nodi di una RN, che avviene a seguito dell’addestramento e che determina l’efficace prestazione della rete stessa, avviene senza che dall’esterno sia fornita alcuna regola generale di comportamento : è come se la rete neurale conoscesse già le regole.
In questo studio verranno presentati tre casi di applicazioni di reti Neurali all’analisi urbana volti eminentemente a cogliere le strutture urbane a scale differenti.
Le applicazioni di Reti Neurali in ambito urbano e regionale stanno riscuotendo un interesse sempre maggiore. Openshaw (1992 e 1993), White (1989) e soprattutto Fischer (1992, 1994, 1996) sono stati i primi studiosi a capire le potenzialità offerte dalle applicazioni di Neurocomputing nelle scienze regionali. Occorre però sottolineare come finora le RN siano state intese prevalentemente come strumento avanzato di calibramento dei dati, per esempio nei modelli di interazione spaziale, e, come tali, spesso poste a confronto con metodologie statistiche più classiche. A tale scopo , dal punto di vista metodologico, questo studi hanno utilizzato Reti Neurali supervisionate, caratterizzate da algoritmi e topologie adatte per riconoscere e classificare oggetti rispetto a modelli predefiniti.
Questo studio invece intende sviluppare la dimensione cognitiva della metodologia nel cogliere le connessioni strutturali del sistema urbano o territoriale. A questo fine, e a differenza degli studi sopra ricordati, per la prima volta in ambito urbanistico, sono state utilizzate reti non Supervisionate e precisamente RN Auto Associate (RNAA), che individuano autonomamente le connessioni forti e le tipologie all’interno di un insieme di oggetti e si pongono come strumento di interrogazione analogica per le Basi di Dati (McClelland, 1981, Rumelhart, 1986, Buscema, 1995a). Si tratta di reti che, in fase di apprendimento, si comportano come dei normali codificatori (Encoders) di modelli, mentre in fase di richiamo (Recall) utilizzano algoritmi specifici diversi da quelli usati in fase di calibramento. Questi algoritmi permettono alle RNAA di aggiustare la propria risposta in un certo numero di passi non determinabile a priori , inoltre, durante il processo di risposta individuano dinamicamente il proprio Target ; per questa ragione sono anche chiamate Reti Auto-Riflessive (Self- Reflexive Neural Networks – SRNN, Buscema, 1993).
Esse si sono dimostrate molto efficienti nello scoprire, all’interno di qualsiasi Data Base le similarità sfumate tra Records diversi e i rapporti di solidarietà o incompatibilità graduali tra le diverse variabili. Le SRNN possono essere utilizzate come generatori di prototipi , scopritori di etno-tipologie e simulatori di scenari possibili all’interno di un Data Base. Una volta che la rete ha appreso, essa può essere interrogata ponendo domande di tipo :
prototipico , quando l’identificazione di relazioni comuni tra più variabili consente di distinguere uno o più prototipi. Attivando due o più proprietà contenute nella base dati le SNRR attivano i soggetti e quelle proprietà ad essi connesse che meglio rappresentano le proprietà attivate in input.
virtuale se l’insieme delle proprietà attivate dall’esterno non corrisponde a nessun soggetto del DB. In tal caso la rete ricostruisce virtualmente il profilo idealtipico del soggetto richiesto sulla base delle relazioni tra variabili che ha appreso. Sotto certi aspetti questo è il tipo di domande più interessante ed utile che posssa essere sottoposto ad una SRNN : Infatti è possibile in questo modo prefigurare gli esiti di alcuni progetti (ad esempio un aeroporto, un porto, ecc.) su città che ancora ne sono prive, sulla base delle associazioni tra attributi presenti in città che già dispongono di tali infrastrutture.
impossibile se la rete viene interrogata sulla base di proprietà che non possono appartenere contemporaneamente a più di un soggetto del DB ( ad esempio si può chiedere alla rete quale è la città che è contemporaneamente Milano e Barcellona). Il senso della domanda , in accordo con la teoria dei Fuzzy Sets, consiste nell’individuare un possibile soggetto che appartenga ad entrambi i tipi. come intersezione di due sets che, nella teoria classica sarebbero incompatibili.
Esistono molti algoritmi e molte topologie per ottimizzare la matrice delle connessioni per l’apprendimento di una Rete Neurale AutoAssociata ed esistono algoritmi diversi per interrogare dinamicamente una Rete Neurale AutoAssociata già addestrata. Intendiamo presentare un tipo di Reti Neurali AutoAssociate, chiamate Reti Neurali a Ricircolazione interna, capaci di rispondere dinamicamente durante la fase di richiamo. Tali Reti Neurali AutoAssociate con capacità di ristrutturare il proprio target durante il processo di risposta, sono state chiamante Reti Neurali AutoRiflessive (Buscema 1995).
Queste Reti sono già note in letteratura (Hinton 1988). Il modello di Reti RC che abbiamo elaborato è costituito da una architettura a 2 livelli autoassociati con un funzionamento in 3 tempi, molto particolare. Si deve, infatti, distinguere tra unità di Input e di Output visibili e nascoste, da un lato, e ipotetiche e reali dall’altro.
Definiamo il vettore di Input come Input Visibile Reale. A partire da è possibile in un primo tempo calcolare un Output Nascosto Reale. In un secondo tempo, retroagendo dall’Output all’Input, e partendo da è possibile calcolare, un Ipotetico Input nascosto. In un terzo tempo, a partire da è possibile calcolare un Output Nascosto Ipotetico .
La dinamica di trasferimento del segnale in una Rete neurale Recirculation avviene, così, in tre tempi :
t1 : Input Visibile Reale) ()Output Nascosto Reale ()
t2 : Output Nascosto Reale ()Input Visibile Ipotetico ()
t3 :Input Visibile Ipotetico ()Output Nascosto Ipotetico ()
L’apprendimento avviene quando l’Input Visibile Ipotetico () riproduce ogni Input Visibile Reale  ; il che significa che i 2 vettori di unità nascoste, e , si sono formati una loro rappresentazione interna del vettore di Input  :

La matrice dei pesi di una Rete RC è formata da connessioni a gradiente massimo tra lo strato di Input e quello di Output. Perciò se in una RC esistono N Nodi di Input , la matrice dei pesi Woi sarà costituita da N2 connessioni.
L’algoritmo di apprendimento della RC avviene in 2 tempi ; ogni volta che il segnale viene filtrato dall’Input Reale () all’Output Ipotetico (), vengono operate 2 correzioni sulla stessa matrice dei pesi : la prima considerando la differenza tra l’Input Reale e quello Ipotetico, la seconda computando la differenza tra l’Output Reale e quello Ipotetico.
In questo modo la RC converge dopo un numero molto basso di cicli.
Le equazioni di trasferimento del segnale sono le seguenti :

(1)

(2)
0 < R < 1
(3)

(4)

(5)
Nelle nostre sperimentazioni abbiamo scelto R = 0.75.
L’algoritmo di apprendimento è costituito da 2 equazioni, ciascuna delle quali correge la stessa matrice dei pesi W :
0 < 1
(6)

(7)

(8)
Abbiamo a questo scopo sviluppato una tecnica denominata Rientro (Buscema 1994b).
Si tratta di concepire la risposta di una Rete in fase di interrogazione come un "processo di rientro in Input dell’informazione" in uscita, per un numero di passi deciso autonomamente dalla Rete stessa, a seconda del tipo di Input che si fosse trovata a trattare. Abbiamo definito Rientro questa tecnica. Questo meccanismo consente l’affermazione di due importanti concetti metodologici ed il conseguimento di un vantaggio pratico.
Il primo punto di metodo è il seguente : nel reagire a degli stimoli una Rete deve non solo gestire l’informazione al suo interno, ma percepire la propria gestione dell’informazione. Il che significa far circolare al proprio interno le informazioni prodotte dal nuovo stimolo di Input, finché queste non si siano integrate (deformate) con le precedenti informazioni che la Rete ha codificato nei propri pesi. Questo meccanismo di Rientro è interno alla Rete ed è impossibile sapere a priori di quanti Rientri una Rete avrà bisogno per stabilizzare la propria risposta di Output per un Input qualsiasi.
L’algoritmo di ogni Rientro è molto elementare : consiste nel "rimettere" l’Output appena generato dalla Rete come suo nuovo Input, fin quando l’Output ogni volta generato cessa di mutare :
WHILE
(Uo (n – 1) Uo (n))
Ui (n + 1) = Uo (n)
dove :
Uo = Vettore di Output ;
Ui = Vettore di Input ;
n = ciclo di risposta
È come se la Rete avesse come target desiderato ad ogni ciclo l’Output effettivo del ciclo precedente. In caso che questo non avvenga, si procede alla reimmissione dell’Output ottenuto nell’Input del ciclo successivo, invece di modificare le connessioni secondo la Delta Rule.
Questo semplice meccanismo fa sì che la Rete interpreti le interpretazioni che sta fornendo a degli stimoli esterni e stabilizzi la propria risposta solo quando ha "digerito" l’input esterno tramite una riflessione sulla propria attività. Il Rientro configura una Meta Attività delle Reti, un’attività di controllo superiore sulle proprie attività. In tal senso il nome Rientro non stabilisce una cattiva analogia con il concetto di Rientro disegnato da Edelman nella sua Teoria della Selezione dei Gruppi Neurali [Edelman, 1992].
Il secondo punto di metodo è prospettico. Tramite il Rientro è possibile immaginare una attività di apprendimento e una di risposta delle Rete come un unico processo, durante il quale la Rete apprende, riflette, deforma e risponde agli stimoli di Input che in continuazione l’attivano. C’è anche un vantaggio pratico nell’utilizzazione del Rientro quando si interroga una Rete : di fronte ad un Input sconosciuto la Rete forza la sua interpretazione per quanto può ; il che gli permette di leggere le Gestalt di molti stimoli, di fronte ai quali Rete non dotate di Rientro si confondono o banalizzano la loro risposta.
In una RC la tecnica del Rientro è particolarmente utile e semplice : durante la fase di interrogazione l’Input Reale è costituito dal tipo di domanda che si intende porre al DB. Quindi, il vettore dell’Input Reale viene trasformato prima in Output Reale e poi in Input Ipotetico, tramite le equazioni di trasferimento già descritte. A questo punto, si misura la distanza tra i due vettori di Input (Reale e Ipotetico) e se questa è maggiore di un certo valore di tolleranza (prossimo allo zero), i valori dell’Input Ipotetico vengono reimmessi nell’Input Reale per un secondo ciclo. Anche in questo caso il numero di cicli di Rientro necessari per stabilizzare il sistema viene deciso automaticamente dalla RC.
Durante la fase di apprendimento la RC disegna, tramite la propria matrice dei pesi, la ipersuperfice definita da tutte le Variabili presenti nel DB. Nella fase di interrogazione, il Rientro sfrutta questa ipersuperfice per deformare il nuovo Input nel vettore di Input più prossimo a quelli già definiti dalla matrice dei pesi. Il processo di stabilizzazione della RC, quindi, avviene tramite la minimizzazione dell’energia interna della Rete a partire dalla perturbazione che questa ha subito in Input.
Anche in questo caso è possibile aggiungere i Records del DB come un ulteriore strato di Nodi della RC, in fase di interrogazione. Ciò significa creare tra lo strato degli Input Ipotetici, che rappresentano le Variabili del DB, e il nuovo strato di Nodi-Records, una nuova matrice di pesi.
Le Reti RC rappresentano un modo interessante per poter interrogare in modo analogico un DB. Si potrebbe dire che funzionano come due diversi Structured Query Language dai contorni sfumati. Entrambe consentono di creare a partire da un DB :
Simulazioni dinamiche di scenari (frame) : come si ristrutturerebbe l’intero DB se certe Variabili assumessero, in modo stabile o temporaneo, alcuni valori specifici,
Processi Associativi fondati sul significato : quali sono i valori prototipici di tutte le Variabili di un certo Record, oppure insieme a quali altre Variabili due Variabili contraddittorie possono convivere, o, ancora, quali altre Variabili attiverebbero e come un gruppo di Variabili che abbia valori non presenti nel DB di riferimento.
Le reti a ricircolazione interna affrontano e tentano di risolvere questi problemi in maniera completamente differente rispetto ad altre reti neurali associative, come ad esempio le reti a soddisfazione di vincoli (Constraint Satisfaction Networks- CS) ((McClelland 1988, Buscema, 1994c),
La RC è una Rete di tipo cooperativo : tutte le sue unità cooperano durante il processo di risposta per minimizzare la perturbazione prodotta dalla "domanda" che si è posta al DB. I valori sui quali il suo processo di risposta si stabilizza sono il frutto di un complesso negoziato tra i suoi pesi e i suoi Nodi, per risolvere un conflitto e mantenere l’omeostasi : questo è il suo pregio e anche il suo limite. Tuttavia, la sua dinamica sequenziale è altrettanto importante e complessa, in quanto è molto simile alle dinamiche associative della memoria umana.
Nel contesto della cosiddetta globalizzazione dei mercati, che sembra annullare la dimensione dello spazio e delle distanze, in realtà le città presentano performances socio- economiche e vantaggi competitivi molto differenziati. Il successo di alcune città europee sembra legata alla capacità di coniugare attrattività per imprese ed investimenti internazionali, produttrici di reddito con un’ alta qualità delle vita dei suoi abitanti supportata da una ricchezza di opportunità di lavoro, socialità, tempo libero , offerta da un ambiente urbano particolarmente gradevole. Ma quali sono le qualità indispensabili che abilitano una città a divenire un nodo della rete internazionale ? E’ possibile tracciarne un profilo ideale ? Oppure : una città che possiede solo alcuni fattori strategici quali altri deve aggiungere per ottenere un mix urbano vincente ? Il tema è stato analizzato attraverso l’uso di un Data Base ampio e ha condotto ad alcune interessanti conclusioni (Buscema, Diappi, Stabilini,1995).
A partire quindi da un campione di alcune città "internazionali" del Sud-Europa, promosse a tale rango non per ruoli politico-rappresentativi (quindi non le capitali) ma da proprie specifiche capacità di produzione di ricchezza, sono stati raccolti indicatori (132) relativi ai seguenti temi :
Sistemi di trasporto e mobilità
Reti infrastrutturali
Opportunità insediative e qualità ambientale
Servizi offerti alle imprese
Qualificazione del capitale umano
Servizi alla persona
Livelli di prestazione nel campo della ricerca, produzione, finanza (N brevetti, fatturato grandi imprese, occupazione nella banche, agenzie di pubblicità e High Tech).
Il Data Base è illustrato in Tab.(1)

Tab.1 : Il database delle cinque città
La rete è stata addestrata e interrogata con due diversi metodi : apprendimento con back-propagation e interrogazione con Constraint Satisfaction (CS) e apprendimento con ricircolazione interna (RCR) e interrogazione con rientro, consentendo anche una valutazione comparativa dei tipi di risultati raggiunti. Sono emerse le seguenti considerazioni. Per verificare la capacità della rete di identificare un modello le è stato chiesto di riprodurre il profilo di Lione (Tab.2).

Tab.2 : Risultati delle interrogazioni prototipiche : reti RCR e BP-CS - evidenziati i valori di Input (il nodo di Lione)
In entrambi i casi la rete ha attivato la maggior parte delle proprietà specifiche che caratterizzano il modello Lione, ma, mentre la RCR ha riconosciuto più facilmente il modello, quindi la città e i suoi attributi, la BP-CS, a causa del comportamento competitivo piuttosto che cooperativo del metodo, ha identificato le proprietà specifiche di Lione che non appartengono agli altri nodi, cioè non sono possedute dalle altre città campione. In altre parole la BP-CS ha attivato maggiormente, non gli attributi posseduti da Lione al massimo grado, ma quelli che "fanno la differenza" tra Lione e gli altri modelli. Come esempio si consideri il ventunesimo nodo : tempo minimo di attesa.
A Lione il tempo minimo di attesa dei treni metropolitani è molto prossimo al minimo, dunque la rete RCR attiva tale nodo. La rete BP-CS invece lo ignora ritenendo che esso non individui una caratteristica rilevante di Lione. Ciò è dovuto al fatto che il valore della variabile è molto simile a quello di altre città campione (es. Milano e Monaco)ed evidenzia invece ad esempio il tempo medio di percorrenza città- aeroporto che risulta effettivamente particolarmente breve per Lione . In più va osservato che la risposta della rete RCR fornisce il profilo di un’altra città : Stoccarda, anche se con attivazione molto bassa 0,13, la più simile per i valori considerati.
Una questione di fondo propria del fenomeno analizzato riguarda il difficile bilanciamento tra diversi valori di cui può essere portatrice la città :
un’elevata qualità ecologico-ambientale raggiunta con politiche di contenimento dei consumi energetici, delle emissioni di riciclaggio e smaltimento dei rifiuti, e, contestualmente, l’incentivo a modalità di produzione a basso impatto ambientale, a sistemi di trasporto su ferro e così via ;
una elevata qualità socio-culturale ottenuta con un patrimonio di funzioni urbane rare e qualificate (biblioteche, musei, teatri, cinema) e con opportunità di istruzione e di acculturazione a cui si integrano fattori di benessere sociale determinati da opportunità offerte da servizi vari per la socializzazione, il tempo libero e le cure alla persona ;
una valorizzazione della ricerca e dello sviluppo ottenuta dalla presenza di imprese High-tech, parchi scientifici e industriali, centri di ricerca e di promozione industriale.
Nelle città reali, e in particolare il quelle analizzate, difficilmente tutti questi fattori coesistono. Al contrario vi sono molte correlazioni inverse tra di essi che evidenziano un sostanziale problema di compensazione e quindi di scelta strategica tra le diverse opzioni.
A questo punto ci si può chiedere quali sono gli effetti attesi massimizzando un certo numero di attributi. E’ assai probabile che nessuna città massimizzi esattamente tali attributi ed è per questo che possiamo discutere di domande virtuali.
La città ecologica
Un primo profilo ipotetico potrebbe riguardare la città ecologica, in cui l’elevata qualità ambientale è ottenuta attraverso importanti investimenti tecnologici (inceneritori, riciclaggio rifiuti, reti su ferro del trasporto pubblico) e una comune mentalità sociale orientata al risparmio energetico e alla minimizzazione degli impatti ambientali negativi.
Attivando al massimo i nodi che corrispondono ai criteri sopra esposti (%incenerimento dei rifiuti, % riciclaggio, Impianti di depurazione, estensione rete di depurazione) e minimizzando gli inquinamenti (Concentrazione di NOx, SO2, CO, polveri) si ottiene il profilo idealtipico della Tab.3. La città presenta un’elevata dotazione di sistemi di trasporto pubblico, essendo dotata di un’estesa rete ferroviaria e metropolitana a tariffe elevate (fattori 18,19,20,22,23 e 24) e con facilità di scambi intermodali. La città ecologica idealtipica offre notevoli opportunità insediative residenziali e produttive (61 e 62) ma contemporaneamente richiede alti costi per i suoi abitanti soprattutto per quanto riguarda i prezzi dell’alloggio e degli immobili per uffici e industria, l’energia e, come già detto, i trasporti.
La presenza di funzioni culturali ed educative di alto livello favorisce un elevata e diffusa cultura tecnica e professionale in grado di produrre un alto reddito in grado di sostenere l’alto costo della vita. Il settore produttivo è composto in gran parte da grandi imprese che inducono un’offerta di vari servizi specializzati e di servizi ricettivi (Hotels) e che attivano numerose relazioni internazionali. Il profilo idealtipico di questa città è Monaco di Baviera.
La città tecnologica
Lo scenario della città tecnologica è dominato da imprese high-tech sviluppatesi grazie all’impiego di specifiche e moderne strategie aziendali basate sull’utilizzo di innovazioni tecnologiche e sullo sfruttamento di effetti sinergici che si creano tra centri di ricerca e imprese.
Attivando quindi i nodi relativi a : parchi scientifici, centri di promozione di nuove imprese, tecnopoli, servizi avanzati alle imprese, % occupati nell’industria high-tech, si ottiene un profilo idealtipico di città tecnologica (tab. 3).

Tab.3 : Risultati delle interrogazioni virtuali : reti CS-BP – evidenziati i valori di Input
La città è ben dotata di infrastrutture per i collegamenti internazionali (aeroporti e alta velocità) ed è nodo di gravitazione dell’area metropolitana su cui esercita un forte pendolarismo.Il sistemo di trasporto si basa sull’integrazione del trasporto pubblico con quello privato attraverso l’offerta di efficienti scambi intermodali che raccordano i flussi pendolari automobilistici con le stazioni dei mezzi pubblici. Il livello culturale elevato della popolazione è connotato in senso tecnico- scientifico. La relativa povertà di opportunità culturali di alto livello (teatri, cinema, musei) è forse correlato a questa caratteristica sociale.
Lione è la città tecnologica più vicina a tale prototipo.
Una seconda applicazione riguarda il tema della sostenibilità urbana e le sua possibili articolazioni nell’analisi dei capoluoghi di provincia italiani (Diappi, Buscema, Ottanà, 1998).
La complessità dell’oggetto di ricerca, in relazione tanto all’ambiguità della nozione, quanto alla latitudine del campo di indagine, ha indotto il gruppo di lavoro ad un duplice approfondimento : da una parte andare oltre le enunciazioni di principio connesse alla nozione di sostenibilità verso una (tra le possibili) definizione operativa ; dall’altra, di fronte alla palese complessità dei fenomeni, adottare una metodologia, quale appunto quella consentita dalle RN, che permetta l’analisi interconnessa dei fenomeni e la possibilità di individuare categorie di città rispetto alle opportunità e rischi della sostenibilità.
Rispetto alla molteplici definzioni proposte a livello internazionale (Rapporto Bruntland, 1987 ; World Conservation Union, ONU 1991 ; CEE Libro Verde sull’ambiente urbano, 1991), la recente elaborazione formulata dall’ICLEI (International Council of Local Environmental Initiatives, 1994) è parsa offrire maggiori ricadute operative, suggerendo una multidimensionalità dell’approccio interpretativo (descrittivo e progettuale), in grado di evidenziare le relazioni significative tra sistemi differenti, la cui interazione qualifica ed aggettiva nozioni ed azioni di sostenibilità.
Il tema della sostenibilità urbana infatti non può essere affrontato senza coinvolgere le interazioni tra il sistema sociale (i soggetti sociali esaminati in rapporto alla qualità della vita, cioè all’interazione sociale, alla qualità abitativa, alle opportunità di lavoro, di cultura, di tempo libero, di assistenza alla persona, di consumi), il sistema economico (livello di ricchezza, concentrazione e dinamica delle imprese, mercato immobiliare, accessibilità ai mezzi di trasporto, opportunità di trasformazione e di investimento) e il sistema fisico-ambientale (qualità dell’aria, dell’acqua, del suolo, verde e capacità di rigenerazione e protezione ambientale).
Solo interazioni positive tra i tre sottosistemi rappresentano le precondizioni essenziali alla vita e alla conservazione dei valori urbani. Al contrario gli effetti indesiderati di degrado urbano derivano da interazioni negative, che producono esternalità negative distruttive del sistema città.
E’ nostro interesse acquisire una maggiore conoscenza sulle relazioni meno esplicite che possono instaurarsi tra gli indicatori descritti precedentemente, cercando di comprendere all’interno del sistema urbano italiano, come sia possibile spiegare in termini di associazione tra attributi di natura differente, i diversi modi in cui una città può prefigurarsi. In altre parole : fino a che punto buone prestazioni economiche sono legate ad una buona qualità ambientale ? E’ possibile condurre una vita soddisfacente in una bella città storica che è povera di risorse e di opportunità di lavoro ? In che modo un sistema di trasporti efficiente influisce sul benessere urbano ?
Occorre perciò porsi la seguente domanda : è possibile valutare la sostenibilità urbana in città caratterizzate da contesti differenti, con evidenti dissimilarità in termini di dimensioni, settori economici, strutture spaziali e dinamiche di crescita e declino ? Dal momento che le città differiscono tra loro dal punto di vista istituzionale, storico, culturale ed economico, non esistono scale uniformi per misurare la loro sostenibilità ed il processo di classificazione urbana è piuttosto arbitrario. In funzione di ciò, è importante definire quali siano gli indicatori utili per indagare sulle relazioni esistenti tra differenti proprietà e modelli di sviluppo di città, in modo tale da ottenere una migliore comprensione degli effetti prodotti dalla variazione degli attributi.
La questione cruciale, parlando in termini di sostenibilità urbana, non è legata solo all’ambiente naturale, è anche basata sull’interazione più proficua tra i sotto-sistemi sociale, economico ed ambientale. Le risorse che vanno preservate nel tempo, non sono solo quelle naturali ma anche quelle umane (manodopera qualificata, produzione industriale, offerta di servizi e cultura) e quelle dell’ambiente costruito (patrimonio edilizio oltre a funzioni urbane rare come aeroporti, scali merci, autostrade e centri espositivi). Il tema della sostenibilità urbana infatti non può essere affrontato senza coinvolgere le interazioni tra il sistema sociale (i soggetti sociali esaminati in rapporto alla qualità della vita, cioè all’interazione sociale, alla qualità abitativa, alle opportunità di lavoro, di cultura, di tempo libero, di assistenza alla persona, di consumi), il sistema economico (livello di ricchezza, concentrazione e dinamica delle imprese, mercato immobiliare, accessibilità ai mezzi di trasporto, opportunità di trasformazione e di investimento) e il sistema fisico-ambientale (qualità dell’aria, dell’acqua, del suolo, verde e capacità di rigenerazione e protezione ambientale).
In un contesto dinamico, l’interdipendenza tra i differenti sotto-sistemi può produrre delle sinergie (qualità infrastrutturale, sviluppo economico, adeguata urbanizzazione, qualità paesaggistica, incremento del turismo legato allo sviluppo economico). Esattamente come il concetto di sostenibilità presuppone, sembra pienamente condivisibile il fatto che il raggiungimento di sinergie vantaggiose dovrebbe costituire l’obiettivo generale perseguito da ogni comunità. Infatti, sebbene ogni città utilizzi specifiche risorse del suo contesto in modo differente in accordo con priorità ed obiettivi individuali, in ogni caso ciascuna dovrebbe tendere a raggiungere e mantenere nel tempo un livello di benessere adeguato, attraverso l’attuazione di politiche locali e di comportamenti individuali finalizzati ad un uso corretto delle risorse disponibili al fine di preservare l’efficienza dell’organizzazione spaziale.
Indicatori adeguati con cui stimare lo stato dei tre sotto-sistemi urbani possono agevolare l’indagine sul livello di sostenibilità di ogni città (Tab.4) :
il primo gruppo di indicatori serve per quantificare la qualità della vita umana nel contesto urbano-ambientale, il quale offre opportunità locali di interazione sociale, di attività culturali e di svago ;
il secondo gruppo è concepito allo scopo di misurare la vitalità economica della città, l’efficienza nel settore amministrativo, con cui supportare lo sviluppo economico facilitando il benessere sociale ;
il terzo gruppo riguarda la salvaguardia dell’ambiente, lo stile di vita più o meno "ecologico" della città ed i consumi sostenuti dalla popolazione.

Tab.4 : I 43 indicatori distribuiti secondo leinterazioni tra i tre sotto-sistemi
In questo lavoro ancora è stato utilizzato un tipo di Reti Neurali AutoAssociate e cioè le Reti Neurali a Ricircolazione interna, capaci di rispondere dinamicamente durante la fase di richiamo. Tali Reti Neurali hanno capacità di ristrutturare il proprio target durante il processo di risposta, sono state chiamante Reti Neurali AutoRiflessive (Buscema 1995).
I dati relativi alla qualità di vita nei novantacinque capoluoghi di provincia italiani, pubblicati annualmente da Sole-24ore sono stati elaborati in trentasette indicatori, integrati successivamente con altri sei indicatori di natura ambientale/ecologica. I 43 attributi sono divisi in sei macro-categorie le quali raggruppano rispettivamente qualità e difetti di ciascuna città italiana. Le sei macro-categorie sono le seguenti :
tenore di vita : reddito pro-capite, depositi bancari per abitante, polizze di assicurazione (ammontare medio per abitante), pensioni (ammontare medio per abitante), costo delle abitazioni in zona semi-centrale (prezzo medio al mq.) ;
affari e lavoro : le condizioni dell’economia locale sono stimate attraverso il numero delle imprese fallite in un anno, il tasso di natalità delle imprese, i fattori di rischio finanziario come gli assegni a vuoto e i protesti, il tasso di disoccupazione etc. ;
servizi e ambiente : gli indicatori utilizzati per misurare l’efficienza della città nel fornire servizi alla popolazione sono il tempo medio di attesa per la liquidazione delle nuove pensioni (giorni), il tempo medio di attesa per l’allacciamento di utenza domestica del telefono, il numero di giorni necessari per la consegna delle lettere. Questa macro categoria include anche le opportunità di svago offerte ai giovani e il livello di congestione ;
criminalità : sono inclusi i furti d’auto, furti negli appartamenti, truffe il numero di borseggi e scippi ;
popolazione : tasso di natalità, tasso di mortalità, la percentuale di decessi per tumori, tasso di immigrazione, numero di separazioni legali ;
tempo libero : la tendenza degli italiani al divertimento è misurata attraverso la spesa media per abitante sostenuta per assistere a spettacoli sportivi, spettacoli teatrali e musicali, films ; mentre la vivacità della vita collettiva è espressa dal numero di associazioni culturali, librerie e centri per il benessere (come le palestre) presenti nella città.
Gli indicatori sono stati attribuiti ai tre sotto-sistemi secondo la seguente ripartizione :
esternalità
Sistema sociale-
ambientale
Sistema sociale-economico
sistema economico-ambientale
Per la fase di apprendimento sono stati impostati i seguenti paramentri :
N° di cicli : 10.000.000
Delta Rate : 1
Tolleranza : 0.05
Diagonale dei pesi : attiva
Le variabili sono state normalizzate.
La fase di testing è consistita nel confrontare tra loro il set dei dati reali di alcune città con quelli forniti dalla rete dopo la fase di apprendimento.
La fase di interrogazione si è basata sulla suddivisione degli attributi urbani nei tre sotto-sistemi (Tab.4) ed è stata effettuata massimizzando o minimizzando le esternalità di ciascun gruppo e chiedendo alla rete di definire i pesi, dunque le relazioni, dei rimanenti attributi. Questo approccio è stato così concepito per comprendere quali fossero le associazioni tra attributi caratteristiche per città che presentano ad esempio un’elevata qualità socio-ambientale o alte performances di tipo economico. E’ assai probabile infatti che esista una conflittualità o al contrario positiva compresenza di qualità urbane qualificanti.
Altre interrogazioni hanno invece indagato le condizioni urbane a minimo impatto negativo dai tre punti di vista considerati nell’intento di verificare se a basse esternalità negative corrispondono alte esternalità positive e naturalmente per quali tipi di città ciò si verifica..
Dopo aver fatto eseguire alla rete la fase di apprendimento e dopo aver effettuato la fase di "testing", la rete ha appreso i pesi che legano tra loro gli attributi urbani dei 95 modelli (le città) appartenenti al sistema urbano italiano. La Base-dati è stata divisa in modo casuale in due set separati : set di apprendimento (80%) utilizzato solo in fase di apprendimento, e il set di testing (20%) utilizzato solamente per verificare l’attendibilità del risultato ottenuto in seguito alla fase di apprendimento ;
Città con massimi benefici socio-ambientali (Input : var. da 1 a 7 = +1) (Tab.5 - Caso a)
Un’elevata qualità ambientale e notevoli opportunità sociali sono associati ad un sistema socio-economico efficiente ed attrattivo (alti redditi pro-capite, cospicui depositi bancari, immigrazione). Tuttavia, anche se il sistema economico sembra favorire il benessere sociale, provoca un indesiderato degrado sociale. Aumenta la criminalità e la vita urbana favorisce la disgregazione familiare. In più, si incrementano le esternalità negative prodotte dal sistema economico-ambientale, con un aumento dei consumi di risorse naturali. Infatti i vantaggi considerati in precedenza, non sembrano legati ad un gestione urbana innovativa ed ecologica. Rispetto ai fattori economici, questo tipo di città è efficiente e presenta bassi fattori di rischio di mercato. Le grandi città sono quelle che meglio rappresentano questo tipo di assetto urbano. Tra queste : Bologna, Roma, Trieste, Firenze, Milano, Genova e Parma.
Città con massimi benefici socio-economici (Input : var. da 16 a 23 = +1) (Tab.5 - Caso b)
Un sistema economico efficiente non necessariamente favorisce il benessere sociale. Infatti la competizione tra le imprese è elevata e ciò non facilita la nascita di nuove società, scoraggiate dall’alto rischio di fallimento e di insolvenza. Non si riscontra una forte correlazione con gli attributi urbani appartenenti al sotto-sistema socio-ambientale ed al sotto-sistema ambientale. Questo sotto-sistema fondamentalmente interagisce con se stesso. Si ha a che fare con un tipo di città basato principalmente sulle economie di scala e sul settore produttivo locale e che presenta carenze dal punto di vista dell’organizzazione spaziale. Tra le città riconducibili a questo gruppo emergono Roma, Milano e Bologna.
Città con minimi costi socio-ambientali (Input : var.da 8 a 15 = -1) (Tab.6– Caso a)
E’ stato formulato questo tipo di interrogazione allo scopo di evidenziare le caratteristiche socio-economiche di città in cui si registrano un basso tasso di criminalità, trascurabili rischi per la salute e stabilità familiare. Se nelle precedenti interrogazioni si è riscontrato che facilmente erano le grandi città ad emergere quali città-prototipo, in questo caso sono le città di medie dimensioni a meglio rappresentare questo tipo di assetto urbano. Ciò significa che le metropoli massimizzano gli elevati benefici urbani, mentre le città di medie dimensioni offrono una qualità di vita più gradevole, con un inferiore tasso di criminalità. Infatti, tali città sono caratterizzate da un alto tasso di natalità, elevati redditi pro-capite, elevati consumi, dinamico ricambio delle attività economiche (anche se non senza rischi) e da un contesto urbano caratterizzato da una buona dotazione di aree a verde e di opportunità commerciali. Appartengono a questa categoria alcune tra le più importanti città del nord e del centro Italia, quali Grosseto, Perugia, Verona, Bolzano, La Spezia e Firenze.
Città con minimi costi socio-economici (Input : var.da 24 a 32 = -1) (Tab. 6 - Caso b)
Efficienza nel settore amministrativo, basso tasso di disoccupazione, prezzi delle abitazioni accessibili e trascurabili rischi nel mondo degli affari, sono tutti vantaggiosi attributi urbani che però non sono sufficienti per favorire un buon tenore di vita nella città. Probabilmente influiscono negativamente l’elevata età della popolazione, l’alto tasso di mortalità e di malattie, la disaggregazione familiare, una scarsa dotazione di servizi alla popolazione ed i rilevanti consumi che inducono a prediligere la vita privata a quella sociale. Le città incluse in questo gruppo sono : Gorizia, Reggio Emilia, Trieste, Modena, Aosta, Parma, Bologna, Vercelli e Livorno.

Tab.5 : I profili urbani e la corrispondente classificazione delle città nel caso di : : caso a - attivazione delle esternalità positive del sistema socio-ambientale ; caso b- attivazione delle esternalità positive del sistema socio-economico

Tab.6 : La minimizzazione delle esternalità negative del sistema socio-ambientale (caso c) e del sistema socio-economico (caso d) con la corrispondente classificazione delle città
L’approccio utilizzato ha consentito di indagare la struttura complessa delle città italiane e di alcune città estere consentendo di tracciare dei profili urbani che presentano alcune inattese caratteristiche.
Per quanto riguarda il sistema italiano si è innanzitutto messo in evidenza una forte struttura di relazione tra i tre gruppi di indicatori.
Le città che si presentano più attrezzate e organizzate per la vita e la salute dei propri abitanti sono i grandi centri urbani nazionali che di converso soffrono di problemi legati allo scarso controllo sociale, alla labilità familiare e all’immigrazione. Tali città sono anche quelle che maggiormente hanno investito in trasporti pubblici e infrastrutture e impianti per la qualità ecologica (fattori analizzati nel terzo gruppo di indicatori) anche se in misura del tutto insufficiente per innalzare la qualità ambientale. Appare inoltre evidente l’auto correlazione del sistema socio-economico in cui all’innalzamento delle performances positive si accompagna un peggioramento del rischio , della criminalità ed emarginazione.
L’altro aspetto importante riguarda la qualità delle città medie che emerge minimizzando gli aspetti negativi della struttura urbana. Se si considera poi che molto spesso le città italiane piccole e medie godono di una qualità estetico-ambientale elevata e che per effetto del progresso tecnico funzioni rare di elevata qualità (cultura, università, salute) possono essere attivate anche in piccoli centri, risulta evidente la loro assoluta supremazia in termini di qualità della vita, che non è legato a particolari investimenti di ammodernamento o a progetti realizzati dalle politiche pubbliche.
Nel contesto delle città europee analizzate invece si nota una forte correlazione tra modernità delle infrastrutture e degli impianti e livello di qualità di vita degli abitanti. Inoltre emerge una maggiore specializzazione culturale, tecnica e produttiva a cui coerentemente si orienta l’organizzazione fisico-ambientale di ogni città.
La possibilità di desumere dalla struttura appresa dalle reti neurali possibili scenari evolutivi, anche se per il momento, in assenza di serie storiche, non è stata ancora esplorata, offrirà uno strumento conoscitivo di grande interesse per riflettere sul destino delle città.
